Dalla nascita del movimento di protesta Los Indignados a Madrid agli
orti urbani di Berlino, dalle start-up di Rotterdam ai giardini
collettivi di Bratislava. Un libro racconta gli strumenti e i segreti
della rigenerazione urbana

Dal 2010 al 2015 ho vissuto a Madrid. In quel periodo ho assistito
alla mobilitazione pacifica chiamata 15 M, che ha sancito l’inizio del
Movimiento de los indignados. Per settimane Plaza del Sol, occupata
dai cittadini, è stata centro rappresentativo riconquistato dagli
abitanti. È stata l’occasione per avvicinarsi ai temi della
riappropriazione urbana, in quel caso caratterizzata da un alto valore
politico, economico e di protesta (civica). Attraverso
quell’esperienza ho compreso che gli architetti rappresentano una
percentuale minima tra coloro che si occupano di riattivazione e ho
iniziato a fare ricerche sul campo.
